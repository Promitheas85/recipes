Για το σιρόπι

500 ml νερό
800 γρ. ζάχαρη κρυσταλλική
150 γρ. μέλι
3 στικ κανέλας
3 ολόκληρα γαρύφαλλα
1 πορτοκάλι κομμένο στη μέση
Υλικά - μείγμα 1

400 ml χυμό πορτοκαλιού
400 ml σπορέλαιο
180 ml ελαιόλαδο
50 γρ. ζάχαρη άχνη
1/2 κ.γ. γαρύφαλλο
2-3 κ.γ. κανέλα
1/4 κ.γ. μοσχοκάρυδο
1 κ.γ σόδα
2 πορτοκάλια ξύσμα
Υλικά - μείγμα 2

1 κιλό αλεύρι γ.ο.χ.
200 γρ. σιμιγδάλι ψιλό

Μέθοδος Εκτέλεσης
Για το σιρόπι

Βάζουμε τα υλικά για το σιρόπι, εκτός απο το μέλι, να βράσουν.
Σημειώστε ότι πρέπει να ξεκινήσουμε το σιρόπι 3 - 4 ώρες πριν αρχίσουμε να φτιάχνουμε τα μελομακάρονα για να προλάβει να έχει κρυώσει όταν βγουν τα μελομακάρονά μας από το φούρνο.
Μόλις το σιρόπι πάρει μια βράση αποσύρουμε από την φωτιά και προσθέτουμε το μέλι. Ανακατεύουμε και αφήνουμε το σιρόπι να κρυώσει.
Για τα μελομακάρονα

Προθερμαίνουμε τον φούρνο στους 190 βαθμούς.
Βάζουμε στη συνέχεια όλα τα υλικά του μείγματος 1 σε ένα μεγάλο μπολ και τα ανακατεύουμε με ένα καλό σύρμα.
Σε ένα δεύτερο μπολ ανακατεύουμε τα υλικά του μείγματος 2. 
Προσθέτουμε το μείγμα με τα υγρά συστατικά στο μείγμα με τα στερεά και ανακατεύουμε πολύ απαλά με τα χέρια, για πολύ λίγο (το πολύ για 10 δευτερόλεπτα) για να μην κόψει το μείγμα.
Πλάθουμε τα μελομακάρονα σε ομοιόμορφο σχήμα (3-4 εκ. διάμετρο, 30 γρ. το κάθε ένα) και ψήνουμε για περίπου 20 - 25 λεπτά μέχρι να γίνουν τραγανά και να πάρουν ωραίο χρώμα. 
Μόλις είναι έτοιμα, ρίχνουμε τα καυτά μελομακάρονα στο κρύο σιρόπι και αφήνουμε για 10-15 δευτερόλεπτα. Στη συνέχεια τα σουρώνουμε και τα πασπαλίζουμε με μέλι και καρύδια. 
Tip
Προσοχή, η ζύμη για τα μελομακάρονα δεν θέλει πολύ δούλεμα γιατί θα βγει το λάδι και δεν θα είναι τραγανά ύστερα!  